# Το παχύμετρο
Η παρούσα εφαρμογή είναι ένα διαδραστικό βίντεο που δημιουργήθηκε με το εργαλείο e-me content της ψηφιακής εκπαιδευτικής πλατφόρμας e-me και έχει ως θέμα τη χρήση του παχύμετρου. Το διαδραστικό βίντεο προτείνεται να αξιοποιηθεί στο πλαίσιο της διδασκαλίας της ενότητας «Παχύμετρα-Βερνιέρος» (κεφ. «Μετρήσεις») του μαθήματος (ή του εργαστηριακού μέρους του μικτού μαθήματος) «Ναυτική Μηχανολογία – Εφαρμογές» της Β’ τάξης ΕΠΑ.Λ. του Τομέα Ναυτιλιακών Επαγγελμάτων, έχοντας ως στόχο την εξοικείωση των μαθητών/τριων με τον τρόπο λειτουργίας του παχύμετρου. Κατά τη διάρκεια προβολής του βίντεο οι μαθητές/τριες απαντούν σε σχετικές ερωτήσεις και λαμβάνουν ανατροφοδότηση, έχοντας τη δυνατότητα επανάληψης της προσπάθειας στην περίπτωση λανθασμένης απάντησης.

Η αξιοποίηση του διαδραστικού βίντεο στον σχεδιασμό περιβαλλόντων μάθησης παρουσιάζει μεγάλο ενδιαφέρον καθώς αποτελεί ένα ευχάριστο, εύχρηστο και ελκυστικό εργαλείο που δυναμώνει τη μαθησιακή εμπειρία. Κεντρίζει την προσοχή των μαθητών/τριων με τη δυναμική της εικόνας του, με τις πλούσιες πληροφορίες που προσφέρει σε συνεχή μορφή και με τις αλληλεπιδραστικές δραστηριότητές του, που ευνοούν την ενεργό συμμετοχή τους. Το συγκεκριμένο διαδραστικό βίντεο μπορεί να χρησιμοποιηθεί στη εξ αποστάσεως διδασκαλία εργαστηριακών μαθημάτων του Τομέα Ναυτιλιακών Επαγγελμάτων των ΕΠΑ.Λ. Επίσης, μπορεί να αποτελέσει βασικό εργαλείο για την εφαρμογή του μοντέλου της Ανεστραμμένης Τάξης. Συγκεκριμένα, οι μαθητές/τριες μπορούν να παρακολουθήσουν το βίντεο στο σπίτι και να απαντήσουν στις ερωτήσεις λαμβάνοντας ανατροφοδότηση (πριν την τάξη) και στη συνέχεια, στην τάξη, να συμμετέχουν ενεργά σε δραστηριότητες εμβάθυνσης, εξάσκησης και εμπέδωσης με στόχο την επίτευξη των μαθησιακών αποτελεσμάτων.

Στιγμιότυπο εφαρμογής: ![stigmiotipo](https://github.com/user-attachments/assets/d085f824-ee73-4dac-9d33-0ed87c52a2e1)



Ο μαθησιακός πόρος βρίσκεται στη διεύθυνση:(https://scratch.mit.edu/projects/1018549389/), (https://shorturl.at/Ij0i7)
